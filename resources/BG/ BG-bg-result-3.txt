Лечения
Е-аптека
Промоции
Здравна библиотека
Диагностик
Здравна помощ
Здравна медия
Здраве и начин на живот
За нас
Контакти
ЛИЧНИ ПРЕДПАЗНИ И ПОЧИСТВАЩИ СРЕДСТВА, СПИРТ И ИМУНОСТИМУЛАНТИ, БЪРЗИ ТЕСТОВЕ ЗА КОРОНАВИРУС
Назад | Начало Медицинска енциклопедия Лечения БЦЖ ваксина Ваксини и имунопрофилактика
БЦЖ ваксина
от 13 юни 2019г.
ИНФО
ЗАБОЛЯВАНИЯ
ПРОДУКТИ
КОМЕНТАРИ
СВЪРЗАНОСТ
Туберкулозата е  инфекциозно заболяване, причинено от различни щамове на микобактерии, обикновено Микобактериум туберкулозис. Разпространява се по въздушно-капков път, чрез кожата, чрез храната. Обикновено атакува белите дробове, но може да засегне още ставите, костите, бъбреците, менингите, като 50% от случаите завършва със смърт. За да се избегне заразяването с туберкулоза в световен мащаб се използва БЦЖ ваксина.
Повече за заболяването туберкулоза може да прочетете тук:
Туберкулоза
БЦЖ (BCG) ваксина се използва основно за изграждане на стабилен имунитет срещу туберкулозния причинител и предотвратяване развитието на болестта. За целта се използват инактивирани живи бактерии.
Повече информация за ваксините може да намерите на следния линк:
Ваксини
Как и защо се поставя БЦЖ ваксина?
Когато се прилага за защита срещу туберкулоза, БЦЖ ваксината се инжектира подкожно в лявото рамо, в делтоидния мускул.
БЦЖ ваксината обикновено се поставя веднъж в живота - от 48-мия час след раждането на детето, но при необходимост се повтаря на 7-месечна възраст. Бебето трябва да е здраво родено и да не е имало контакт с болни от туберкулоза.
След това, няколко пъти през детството
на 6-7 години,
на 10-11 години и
на 16-17 години,
се извършва туберкулинов кожен тест (Манту-проба) и при отрицателен резултат, се извършва реваксинация (повторна ваксинация).
БЦЖ ваксината представлява лиофилизиран прах в ампула, съдържаща 20 дози. Желателно е да се съхранява в хладилник и не трябва да се излага на слънчева светлина. Разрежда се с буферен разтвор и се използва в рамките на 2-3 часа.
Инжектира се много бавно, в най-повърхностния слой на кожата.
При правилно поставеняне на БЦЖ ваксина, на мястото на инжектиране трябва да се образува много малка подутина, която да изчезне до 6-8 часа.
Участъкът не трябва да се натиска или втрива.
Желателно е след това мястото да не се мокри и да се предпази от замърсяване в продължение на 24 часа. Ако се образува раничка, не е желателно третирането й с йод или спиртни разтвори. Тя може да се покрие само със суха марля, но без да се поставя лепенка. Ако изтича секрет е позволено леко туширане с риванол, но в никакъв случай да не се изстисква.
Образуването на белег не е доказателство за ефикасността на ваксината, а е просто лесен начин за установяването й.
В наши дни образуването на белег на мястото на инжектиране не е задължително, но при липсата му е необходимо извършването на Манту проба на 7 до 10-месечна възраст.
Ако пробата е отрицателна, е необходимо извършването на реваксинация.
Ефикасност на БЦЖ ваксина
В страна като нашата, където туберкулозата е ендемична, децата може да имат контакт с туберкулозни бактерии още в най-ранна възраст.
Имунитета на бебетата и малките деца не е достатъчно устойчив, затова преки контакти с туберкулозно болни е абсолютно забранен.
Заболяването в детска възраст се различава съществено от формата на туберкулоза, която се наблюдава при възрастните пациенти. При децата усложненията в повечето случаи включват засягане на менингите, пикочните пътища, костите и други органи.
Хора, които са имали стабилен имунитет в детска възраст не са застраховани от развитие на туберкулоза като възрастни, което е съвсем различно заболяване.
Важно е да се знае, че ефективността на БЦЖ ваксина не е 100 процентова. Реално в различните краища на света се установява различен процент на ефективност и защита от развитието на туберкулоза, като той
варира от 50-60 до 80% (във Великобритания).
Този факт се определя от:
генетичните разлики в населението,
 промените в околната среда,
 наличието на други видове патогенни бактерии в средата,
 бактериални инфекции,
 разликата в лабораторните условия,
 избора на среда за растеж,
 чистотата на използваните ваксини,
както и значителните генетични разлики в щамовете култивирани туберкулозни бактерии.
Точната продължителност на действие на ваксината не е съвсем известна. Има данни, сочещи, че този срок може да варира от 15 до дори 60 години, като обаче ефективността значително намалява. Като средна продължителност на действие на ваксината се приема 10 години.
Изглежда БЦЖ ваксината е най-ефективна срещу милиарна туберкулоза и туберкулозен менингит.
Странични реакции от БЦЖ ваксина
Своевременната ваксинация е много важна за предпазване на детето от сериозни заболявания, като туберкулоза, както и за ограничаване разпространението на заразата.
Въпреки това обаче, като почти всяко полезно нещо, така и ваксинацията крие определени рискове, които в повечето случаи са по-маловажни от последствията, които биха настъпили при заразяване.
БЦЖ ваксинацията може да причини странични ефекти, в резултат на индивидуални реакции, наличие на съпътстващи заболявания, ниско качество на ваксината или неправилното й поставяне.
Най-общо евентуалните последствия включват:
зачервяване в областта на инжектиране (може да се появи дори 10-14 дни след инжектирането, бавно да намалява по размер и трябва да изчезне напълно след около 6 месеца);
образуване на келоиден белег;
подуване на лимфните възли;
треска;
кръв в урината;
често или болезнено уриниране;
разстроен стомах;
стомашни болки;
повръщане.
Ако тези симптоми не изчезнат, се свържете с лекуващия лекар.
Трябва да потърсите спешна медицинска помощ в следните случи:
тежък обрив на кожата;
затруднено дишане;
затруднено преглъщане;
хрипове.
Противопоказания за поставяне на БЦЖ ваксина
Има случаи, когато БЦЖ ваксинацията не е препоръчителна или трябва да се отложи във времето. Такива случаи са:
наличие на инфекции;
висока телесна температура;
респираторни заболявания;
при контакт със заразно болни лица;
алергии към лекарства;
прием на антибиотици, химиотерапевтични средства, стероиди, туберкулозни лекарства, някои витамини и прием на лекарства без рецепта;
при скорошна ваксинация срещу едра шарка или други ваксини - необходимо е да се изчака поне 4 седмици (изключение е само ваксината срещу хепатит Б, която може да се постави паралелно с БЦЖ ваксина);
при положителен туберкулинов кожен тест - Манту;
при болни от туберкулоза;
имунен дефицит;
болни от СПИН;
HIV-носителство;
някои видове рак;
вроден клетъчен имунодефицит;
левкемия;
наследствени заболявания;
наличие на тежки изгаряния по тялото;
булозни увреждания;
синдром на Даун;
по време на бременност или кърмене.
Ако съвсем скоро след ваксинация с БЦЖ се установи бременност се свържете с лекуващия лекар.
Други приложения на БЦЖ ваксина
Освен за предпазване от развитието на туберкулоза, БЦЖ ваксина има и други защитни действия за организма, както и други приложения. Те включват:
Защита от проказа
Въпреки че БЦЖ ваксината не се използва за контрол на проказа, въз основа на контролирани проучвания е установено, че ваксинацията с БЦЖ дава известна защита и от това заболяване, която е в диапазона между 26 и 41%. При някои изследвания процентът достига до 60.
Язва на Бурули (Buruli)
Язва на Бурули е тежка, хронична инфекция, която засяга кожата и меките тъкани, причинена от микобактериум улцеранс.
Оказва се, че имунитетът изграден вследствие поставяне на БЦЖ ваксина може да предпази организма и от тази инфекция или да я забави.
Диабет тип І
Клинични проучвания установяват, че БЦЖ индуцира (стимулира) производството на TNF-алфа (тумор-некротичен фактор алфа), който може да унищожи Т-клетките, отговорни за диабет тип І.
Приложение на БЦЖ ваксина като имунотерапия (БЦЖ имунотерапия)
БЦЖ имунотерапия се прилага като първично и адювантно лечение за стимулиране на имунната система на пациентите, като целта е организмът сам да се справи с унищожаването на раковите клетки, както и да се ограничи разпространението им и да се удължи животът на пациента.
От края на 1980-та година БЦЖ ваксината се използва като имунотерапия при повърхностни форми на рак на пикочния мехур, като карцином in situ.
Повече информация може да намерите:
Карцином in situ на пикочен мехур
Като първично лечение на карцином in situ (CIS) на пикочния мехур БЦЖ ваксината е показала своята ефективност пред други видове лечения, като механизмът на действие не е напълно уточнен. Ефективността на метода се доказва при цели 70% от пациентите.
Карцином in situ на пикочния мехур невинаги може да бъде отстранен напълно с операция, понеже е плосък и често се разраства дълбоко в лигавицата.
Понастоящем БЦЖ имунотерапията е единствената терапия на карцином in situ на пикочния мехур, одобрена от Американската агенция по храните и лекарствата.
Освен това БЦЖ имунотерапията предотвратява появата на рецидиви при до 67% от случаите, поради което е често използвана като поддържаща терапия.
Същност на БЦЖ имунотерапия
БЦЖ имунотерапия при карцином in situ на пикочния мехур се провежда чрез вливане на БЦЖ ваксина чрез уринарен катетър (интравезикално) в пикочния мехур. Това става веднъж седмично в продължение на 6 седмици и при необходимост (при някои пациенти), се провежда поддържаща терапия веднъж седмично в продължение на още 3 седмици.
Отговорът на всеки пациент трябва да се проследява индивидуално. Фазата на индукция се счита за приключена, когато е настъпила имунологична реакция.
Следващ 6-седмичен курс може да се приложи, ако по време на цистоскопия се установи наличието на рецидив.
Данните от последните проучвания показват, че индукционната терапия в съчетание с поддържаща терапия на всеки 3-6 месеца в продължение на 2-3 години, може да осигури по-трайни резултати.
За проследяване на състоянието се препоръчва периодично извършване на биопсия на пикочния мехур.
Предварителна подготовка за БЦЖ имунотерапия
Пациентът трябва да избягва прием на течности за поне 4 часа преди манипулацията, като непосредствено преди нея да изпразни мехура си.
След интравезикалното вливане на ваксината, пациентът лежи по 15 минути по корем, по гръб и на всяка от двете страни.
След като стане, трябва да запази лекарството в пикочния мехур за още 1 час. В случай, че не успее трябва да сподели това с лекуващия лекар.
След края на общо двата часа престой на ваксината в пикочния мехур, уринирането трябва да се осъществи в седнало положение.
Задължително е спазването на стриктна хигиена на интимните части през следващите 6 часа.
Странични ефекти при БЦЖ имунотерапия
Странични ефекти при БЦЖ имунотерапия се наблюдават много рядко и основно при пациенти, които не са били имунизирани с БЦЖ ваксина като деца или са имали история на туберкулоза в миналото. Възможните странични ефекти са:
дразнене в областта на пикочния мехур и
грипоподобни симптоми,
които често се възприемат като благоприятен имунологичен отговор на терапията. Те отшумяват за около 24-72 часа и може да бъдат контролирани с помощта на:
спазмолитици,
нестероидни противовъзпалителни средства,
антихистамини.
Нежелани реакции при БЦЖ имунотерапия
Тежки реакции при БЦЖ имунотерапия включват:
много висока температура до хиперпирексия (над 40-41 градуса по Целзий),
хепатотоксичност,
респираторен дистрес,
втрисане,
хемодинамична нестабилност,
промени в менталния статус и
сочат животозастрашаваща септицемия. Това са извънредни обстоятелства, налагащи спешна хоспитализация на пациента.
Смъртни случаи при БЦЖ имунотерапия са регистрирани в началото на приложение на метода и са се дължали на неправилна употреба. Понастоящем не се стига до летален изход.
Противопоказания за БЦЖ имунотерапия
БЦЖ имунотерапия е противопоказана при пациенти с:
травматична катетеризация,
хематурия,
инконтиненция,
имуносупресия,
при разрастване на тумора и
при засягане на мускула на пикочния мехур.
Други приложения на БЦЖ имунотерапия
БЦЖ имунотерапия се прилага още при:
карцином in situ на бъбречно легенче;
карцином in situ на уретера;
рак на дебелото черво;
рак на белия дроб;
меланом;
рак на кожата при коне;
злокачествен тумор на обвивката на периферните нерви (MPNST).
Още по темата:
Стрептомицин
Рифампицин
Лечение при туберкулоза
Биологична терапия: имунотерапия
3.6/5 9 оценки
Добави в любими
ЗАБОЛЯВАНИЯ, ПРИ КОИТО СЕ ПРИЛАГА ЛЕЧЕНИЕТО БЦЖ ВАКСИНА
Туберкулоза на дихателните органи, непотвърдена бактериологично или хистологично
ПРОДУКТИ СВЪРЗАНИ СЪС СТАТИЯТА
0.25лв.
СПРИНЦОВКА 1 СС И ИГЛА ЗА БЦЖ МАНТУ
35.70лв.
ТУБЕЛОН капсули * 60
2.10лв.
БОРОВИ ВРЪХЧЕТА
КОМЕНТАРИ КЪМ БЦЖ ВАКСИНА
ОТ САЙТА (4)
ОТ ФОРУМА
Напиши коментар
4 коментара
www.framar.bg отговаря  на 19 December 2019 в 14:34
avsen
Здравейте, може ли да се дават витамини за подсилване на имунитета (марсианци с ехинацея) при поставена ваксина БЦЖ на дете на 7години? Благодаря!
Здравейте! Да, би могло.
avsen  на 18 December 2019 в 17:25
Здравейте, може ли да се дават витамини за подсилване на имунитета (марсианци с ехинацея) при поставена ваксина БЦЖ на дете на 7години? Благодаря!
www.framar.bg отговаря  на 14 November 2018 в 16:10
Владимир Дюлгеров
На снимката сте показали белег от ваксина против вариола, а не от БЦЖ!
Здравейте! Благодарим Ви за сигнала. Снимката е премахната.
Владимир Дюлгеров  на 14 November 2018 в 02:46
На снимката сте показали белег от ваксина против вариола, а не от БЦЖ!
СТАТИЯТА Е СВЪРЗАНА КЪМ
Ваксини и имунопрофилактика
Проба на Манту (Туберкулинов кожен тест)
Д-р Сребра Родопска - създателката на една от най-добрите БЦЖ-ваксини в света
Лапад, Обикновен лапад, Лопуш
Ще се ваксинирате ли срещу COVID-19?
Ваксина дифтерия тетанус коклюш
Ваксина морбили паротит рубеола
Хирургично отстраняване на матката (Хистеректомия)
Пауловния
Градински карамфил
Известната в целия свят рецепта с лимон и сода против рак и още практически съвети
Абонирайте се за промоции и новости от Framar.bg
Информирано съгласие
Фрамар ООД ще доставя до вашата електронна поща актуални оферти и новости!
Електронна поща
Можете да промените решението си по всяко време, като кликнете върху връзката за прекратяване на абонамента в долния колонтитул на всеки имейл, който получавате от нас, или като се свържете с нас на buletin@framar.bg. Ние обработваме Вашата информация с уважение. За повече информация относно практиките ни за поверителност, моля, посетете нашия уебсайт. С абонирането за известия по-долу сте съгласни, че може да обработим информацията ви в съответствие с тези условия.
We use Mailchimp as our marketing platform. By clicking below to subscribe, you acknowledge that your information will be transferred to Mailchimp for processing. Learn more about Mailchimp's privacy practices here.
При възникнало съмнение за здравословен проблем или нужда от лечение, моля винаги се обръщайте за медицинска консултация към квалифициран и правоспособен лекар или фармацевт. В никакъв случай не възприемайте дадената Ви чрез сайта информация като абсолютно достоверна и правилна, дори и същата да се окаже такава.
Български Фармацевтичен съюз
Изпълнителна агенция по лекарствата
Комисия за защита на потребителите
Министерство на здравеопазването
Общи условия
Често задавани въпроси
© 2007 - 2020 Аптеки Фрамар. Всички права запазени! Framar.bg във Facebook
Изработка на интернет портал от Valival
„Бисквитките“ ни помагат да предоставяме услугите си. С използването на услугите ни приемате, че можем да използваме „бисквитки“.Научете повечеРазбрах